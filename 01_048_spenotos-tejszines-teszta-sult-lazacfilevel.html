<!DOCTYPE html>
<html lang="hu">
<head>
  <meta charset="UTF-8">
  <title>Spenótos-tejszínes tészta sült halfilével</title>
</head>
<body>
<div class="ld-focus-content">
<h1>Spenótos-tejszínes tészta sült halfilével</h1>
<div class="learndash learndash_post_sfwd-topic user_has_access" id="learndash_post_9156">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_9156_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/ebedek-vacsorak/">Főétkezések</a> </span>
<span><a href="https://vitosdori.com/recepttar/receptek/receptek/ebedek-vacsorak/recept/spenotos-tejszines-teszta-sult-lazacfilevel/">Spenótos-tejszínes tészta sült halfilével</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-9156" role="tabpanel" tabindex="0">
<button class="simplefavorite-button preset" data-favoritecount="7" data-groupid="1" data-postid="9156" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class=""><strong>Amiért sokan rettegnek a tésztaféléktől</strong> fogyókúrás berkekben: a magasabb energia- és szénhidráttartalmuk, mivel 100 g száraz tésztafélében általánosan 350 kcal és 70 g szénhidrát található. Azonban ha okosan tálaljuk őket és<strong> nem csak önmagukban fogyasztjuk, </strong>akkor nem csak tésztával fogunk jól lakni, hanem egyéb magas telítőértékű  rost- és fehérjetartalmú alapanyagokkal, például zöldségekkel, sovány fehérjeforrással. Ilyen remek kombináció lehet például a tonhalas-zöldséges penne, répás bolognai raguval tálalt teljes kiőrlésű fusilli, lazacos-brokkolis spagetti vagy pesztós-mozzarellás tésztasaláta. Nem csak az ételbe rejthetünk el zöldségeket, hanem melléje is készíthetünk, tálalhatunk egy friss, vegyes salátát, savanyúságot.<strong> Egy másik jó taktika lehet,</strong> ha tésztás étel előtt elfogyasztunk egy zöldségekben gazdag levest, mely eltelít és ezáltal nem történik túlfogyasztás a tésztás ételből.  </p><p class=""><strong>Plusz érdekesség:</strong> Ha a tésztaféléket „al dente”-re, vagyis fogkeményre főzzük, akkor lassabban emészthető, lassabban emeli a vércukorszintünk és több ideig ellaktat, valamint ha 12 órán keresztül a hűtőben tároljuk, például hideg tésztasaláta formájában, akkor rezisztens keményítő keletkezik a keményítő egy részéből, ami által szintén nehezebben emészthetővé válik. Ez főleg cukorbetegség vagy azt megelőző állapotok esetén fontos és jelentős szempont.</p><p class="">Tésztafogyasztása során legtöbbször a<strong> nem megfelelő (túlméretezett) adagokkal,</strong> illetve a velük tálalt<strong> magas zsírtartalmú szószokkal,</strong> húsokkal, tejszínnel, sajtokkal érthető el egy magasabb energiatartalmú étkezés, mely rendszeresen fogyasztva a napi energia igényünk felett súlyproblémákhoz vezethet hosszútávon. </p><p class=""><strong>Szószok</strong> elkészítése esetén figyeljünk arra, hogy a használt hús, tejtermék legyen zsírszegény és ne használjunk nagy mennyiségű olajat, vajat az elkészítéshez. Egy nagyobb adag szószhoz 1-2 teáskanálnyi zsiradéknál többre nincsen szükség. </p><p class=""><strong>Extra tippek:</strong></p><p class="">– <strong>tejmentes étrend</strong> esetén használjunk növényi tejszínt, pl. kókusz- vagy rizstejszínt</p><p class="">– a recept <strong>gluténmentes étrend</strong> esetén is elfogyasztható, ha a lisztből szigorúan gluténmenteset választunk (pl. gluténmentes zabpehelyliszt) és gluténmentes tésztával tálaljuk (pl kölestészta, vöröslencse tészta)</p><p class="">– <strong>ha szeretnénk növelni az energia bevitelünkön, </strong>akkor használható nagyobb adag tészta, zsírosabb tejszín, valamint tetejére szórható parmezán sajt</p><div class="wp-block-image"><figure class="alignleft size-full is-resized"><img alt="" class="wp-image-9159" data-recalc-dims="1" decoding="async" fetchpriority="high" height="1489" sizes="(max-width: 1280px) 100vw, 1280px" src="kepek/kep_126.jpg" srcset="https://i0.wp.com/vitosdori.com/wp-content/uploads/2024/08/DF17775F-9C37-4F50-AC7E-E3F8C8A31777-1-scaled.jpg?w=2200&amp;ssl=1 2200w, https://i0.wp.com/vitosdori.com/wp-content/uploads/2024/08/DF17775F-9C37-4F50-AC7E-E3F8C8A31777-1-scaled.jpg?resize=258%2C300&amp;ssl=1 258w, https://i0.wp.com/vitosdori.com/wp-content/uploads/2024/08/DF17775F-9C37-4F50-AC7E-E3F8C8A31777-1-scaled.jpg?resize=880%2C1024&amp;ssl=1 880w, https://i0.wp.com/vitosdori.com/wp-content/uploads/2024/08/DF17775F-9C37-4F50-AC7E-E3F8C8A31777-1-scaled.jpg?resize=768%2C894&amp;ssl=1 768w, https://i0.wp.com/vitosdori.com/wp-content/uploads/2024/08/DF17775F-9C37-4F50-AC7E-E3F8C8A31777-1-scaled.jpg?resize=1320%2C1536&amp;ssl=1 1320w, https://i0.wp.com/vitosdori.com/wp-content/uploads/2024/08/DF17775F-9C37-4F50-AC7E-E3F8C8A31777-1-scaled.jpg?resize=1760%2C2048&amp;ssl=1 1760w, https://i0.wp.com/vitosdori.com/wp-content/uploads/2024/08/DF17775F-9C37-4F50-AC7E-E3F8C8A31777-1-scaled.jpg?resize=370%2C431&amp;ssl=1 370w, https://i0.wp.com/vitosdori.com/wp-content/uploads/2024/08/DF17775F-9C37-4F50-AC7E-E3F8C8A31777-1-scaled.jpg?resize=760%2C884&amp;ssl=1 760w, https://i0.wp.com/vitosdori.com/wp-content/uploads/2024/08/DF17775F-9C37-4F50-AC7E-E3F8C8A31777-1-scaled.jpg?resize=600%2C698&amp;ssl=1 600w" style="width:394px" width="1280"/></figure></div><p class=""><strong>Hozzávalók (2 adag):</strong></p><p class="">120 g száraz teljes kiőrlésű tészta (vagy igény szerint gluténmentes tészta)</p><p class="">1 kanál olívaolaj</p><p class="">200 g lazacpisztráng filé </p><p class="">3 cikk fokhagyma (gerezd)</p><p class="">120 g nyers baby spenót</p><p class="">100 ml sovány főzőtejszín 10% (vagy igény szerint növényi tejszín pl. kókusztejszín)</p><p class="">10 g zabpehelyliszt (igény szerint gluténmentes)</p><p class="">só, bors, szerecsendió</p><p class=""><strong>Elkészítés: </strong> A tésztát al dentere (fogkéményre) főzzük. A fokhagymát felaprítjuk, alacsony lángon megdinszteljük az olajon, majd hozzáadjuk a spenótot és és felöntjük annyi vízzel az egészet, hogy éppen ellepje. Fedő alatt addig pároljuk, amíg összeesik a spenót. A tejszínt kikavarjuk a liszttel, fűszerezzük ízlés szerint borssal és szerecsendióval majd ráöntjük a spenótra.  Hozzáadjuk a tésztát. Időközben a halfilét sózzuk, borsozzuk, fokhagyma granulátummal fűszerezzük, sütőpapíron vagy airfryer-ben megsütjük, majd a tésztás-spenótos keverékhez adjuk, egy fakanállal kis darabokra tördeljük. Az egészet összefőzzük.</p><p class=""><strong>Tápérték (1 adag):</strong> 490 kcal, 45 g CH, 30 g P, 20 g ZS</p><p class=""><strong>Elkészítési idő: </strong>~ 30 perc</p><p class=""><strong>Beilleszthető</strong>: gluténmentes (igény szerint formálható), tejmentes (igény szerint formálható), tojásmentes, peszkateriánus,PCOS, IR, cukorbeteg étrendbe</p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_9156_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/brokkolis-gombas-csirkemell-tejszines-szosszal-es-teljes-kiorlesu-tesztaval/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/ebedek-vacsorak/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/brokkolis-gombas-csirkemell-tejszines-szosszal-es-teljes-kiorlesu-tesztaval-2/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/ebedek-vacsorak/recept/spenotos-tejszines-teszta-sult-lazacfilevel/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>