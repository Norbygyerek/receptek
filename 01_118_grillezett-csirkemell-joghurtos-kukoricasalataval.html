<!DOCTYPE html>
<html lang="hu">
<head>
  <meta charset="UTF-8">
  <title>Grillezett csirkemell joghurtos kukoricasalátával</title>
</head>
<body>
<div class="ld-focus-content">
<h1>Grillezett csirkemell joghurtos kukoricasalátával</h1>
<div class="learndash learndash_post_sfwd-topic user_has_access" id="learndash_post_5157">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_5157_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/ebedek-vacsorak/">Főétkezések</a> </span>
<span><a href="https://vitosdori.com/recepttar/receptek/receptek/ebedek-vacsorak/recept/grillezett-csirkemell-joghurtos-kukoricasalataval/">Grillezett csirkemell joghurtos kukoricasalátával</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-5157" role="tabpanel" tabindex="0">
<button class="simplefavorite-button preset" data-favoritecount="10" data-groupid="1" data-postid="5157" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class="">Ahogy melegedik az idő egyre többször mozdulunk ki a szabadba sütögetni, grillezni. Az ilyen alkalmakkal jellemzően együtt jár a zsírosabb, pörkölt húsfélék, szószok. Mire érdemes odafigyelni, hogy ne kelljen emésztés elősegítő után nyúlni egy-egy kerti parti alkalmával? Hogyan tudjuk fenntartani az egészséges egyensúlyt elkerülve a túlfogyasztást, emésztésünk meg teherlését? </p><p class=""></p><p class=""><strong>Grillezéshez válasszunk sovány húsféléket: </strong>például csirkemellet, halat, sovány sertést. A grillezés során igen sok zsiradékot tudunk megspórolni, az olajban sült húsokkal, halfélékkel ellentétben. A zsírszegényebb csirke- és pulykamellhez használhatunk alufóliát, bepácolva friss zöldfűszerekkel és kevés olajjal. Hasonlóan készíthetünk el halféléket, például lazacot, pisztrángot, fehér húsú halakat is, alufólia felhasználásával. A sovány húsrészeknél még célszerű megoldás lehet a nyársra húzás zöldségekkel együtt, ízletes zöldfűszeres pác kíséretében. A sült húsok mellé köretként tálalhatunk grill zöldségeket is például cukkinit, gombát, padlizsánt kaliforniai paprikát, melyeket sütés előtt megforgathatunk fűszeres olíva- vagy más növényi olajban. Ha nem fogyasztunk húst vagy csökkenteni szeretnénk a húsfélék fogyasztását, akkor nagyon sokféle grill sajt áll rendelkezésünkre, valamint tofut is lehet grillezni.</p><p class=""><strong>Fűszerezzünk házilag: </strong>Az üzletben kapható előre gyártott grill- vagy barbecue-fűszerkeverékkel legyünk óvatosak, mivel nagyobb mennyiségű sót és ízfokozót rejthetnek. Igyekezzünk mi elkészíteni a pácot zöldfűszerekkel, kevesebb só felhasználásával, használjunk majoránnát, kakukkfüvet, bazsalikomot, rozmaringot bátran.</p><p class=""><strong>Kerüljön zöldség is a tányérra: </strong>A sült fogások mellé minden esetben javasolt, hogy készítsünk friss salátát, hiszen elősegítik az emésztést és kevesebb az esély arra, hogy a zsírosabb húsfélékből esszük túl magunkat, hiszen a a zöldségek magas rosttartalma hamar érezzük jóllakottnak magunkat. Saláták mellé válasszunk ízlés szerint ecetes/citromleves/joghurtos öntetet, kerüljük a zsírosabb majonézes saláták tálalását a magas kalóriatartalom és nehezen emészthetőségük miatt.</p><div class="wp-block-image"><figure class="alignleft size-full is-resized"><img alt="" class="wp-image-5159" data-recalc-dims="1" decoding="async" src="kepek/kep_196.jpg" style="width:482px"/></figure></div><p class=""><strong>Hozzávalók (1 adag):</strong></p><p class="">120 g nyers csirkemell</p><p class="">200 g csemege kukorica</p><p class="">2 dl 3.5% görögjoghurt</p><p class="">1 kis vöröshagyma</p><p class="">2 cikk fokhagyma </p><p class="">só, bors, kapor, kakukkfű, chilipehely</p><p class="">1 kanál olaj</p><p class="">ízlés szerint szezonális zöldség (pl. cukkini, padlizsán)</p><p class=""><strong>Elkészítés:</strong> A csirkemellet fűszerezzük (só, bors, kakukkfű, chilipehely), leöntjük az olajjal, jól bele dörzsöljük a fűszereket, majd hagyjuk pár percet állni. Közben felmelegítjük a grill sütőt, lepermetezzük olajjal és megsütjük benne a vékonyra szeletelt zöldségeket. Fűszerezzük őket sóval, kaporral. A salátához a kukoricát elkeverjük a joghurttal, szeletelt hagymával, préselt fokhagymával, fűszerekkel, hűtőben pihentetjük, amíg grillezzük a csirkemellet. Együtt tálaljuk a hideg kukoricasalátát a grillezett hússal és zöldségekkel.</p><p class=""><strong>Tápérték (1 adag)<em>:</em></strong> 523 kcal, 32 g CH, 40 g P, 23 g ZS</p><p class=""><strong>Elkészítési idő: </strong>~ 20 perc</p><p class=""><strong>Beiktatható:</strong> tojásmentes, gluténmentes, halmentes, IR, PCOS, cukorbeteg étrendbe </p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_5157_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/bulgurral-toltott-paprika/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/ebedek-vacsorak/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/nyul-vagy-csirke-comb-tepsis-burgonyaval-es-vegyes-kaposztasalataval/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/ebedek-vacsorak/recept/grillezett-csirkemell-joghurtos-kukoricasalataval/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>