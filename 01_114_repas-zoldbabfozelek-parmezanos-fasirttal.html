<!DOCTYPE html>
<html lang="hu">
<head>
  <meta charset="UTF-8">
  <title>Répás zöldbabfőzelék parmezános fasírttal</title>
</head>
<body>
<div class="ld-focus-content">
<h1>Répás zöldbabfőzelék parmezános fasírttal</h1>
<div class="learndash learndash_post_sfwd-topic user_has_access" id="learndash_post_5295">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_5295_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/ebedek-vacsorak/">Főétkezések</a> </span>
<span><a href="https://vitosdori.com/recepttar/receptek/receptek/ebedek-vacsorak/recept/repas-zoldbabfozelek-parmezanos-fasirttal/">Répás zöldbabfőzelék parmezános fasírttal</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-5295" role="tabpanel" tabindex="0">
<button class="simplefavorite-button preset" data-favoritecount="4" data-groupid="1" data-postid="5295" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class="">A főzelékek nagyon sokszínűen variálható, gyors és egyszerű fogások. Többféle vagy csak egy fajta zöldséggel is elkészíthetőek. Megosztóak, sokan nem kedvelik őket, de érdemes velük kísérletezni, mert lehet van olyan formája, melyet mi is szívesen elfogyasztanánk.</p><p class=""><strong>Két gyakori kérdés szokott lenni velük kapcsolatosan:</strong> a sűrítés, habarás mivel, hogyan történjen, illetve ehetünk-e melléje kenyeret/pékterméket, mivel kínáljuk, hogy jól is lakjunk vele?</p><p class=""><strong>Hagyományos rántás: </strong>ebben az esetben a lisztet felforrósított zsíron vagy olajon pirítják meg, majd folyadékot adnak hozzá: vizet, főzőlevet vagy tejet. A hozzáadott zsír-, olaj, főleg ha nagy mennyiségben kerül az ételhez akkor növeli az energiatartalmat, valamint nehezebben emészthetővé teszi a fogást.</p><p class=""><strong>Sűrítés habarással:</strong> ehhez a sűrítési módszerhez használható tej, joghurt, kefir vagy tejföl is. Minden esetben elkeverjük csomómentesre liszttel, majd hozzáadunk fokozatosan a főzelék levéből. Ezután visszaöntjük folyamatos kevergetés mellett a főzelékhez. Végül felforraljuk a főzeléket a habarással együtt.</p><p class=""><strong>Sűrítés önmagával (lisztmentesen):</strong> ha szeretnénk mellőzni a lisztet, akkor saját magával is besűríthetjük a főzeléket. Ehhez nem kell mást tenni, mint a főtt zöldségekből kivenni egy nagy kanálnyi adagot és azt botmixerrel vagy turmixgép segítségével pürésíteni, majd a kapott pépet visszaönteni a főzelékhez. Ha szeretnénk ilyen esetben is adhatunk hozzá tejet, tejszínt, hogy krémesebb, ízletesebb állagot érjünk el. </p><p class="">Ha lisztet használunk sűrítéshez, akkor használhatunk teljes kiőrlésű búzaliszttel, rozslisztet, köleslisztet, zabpehely lisztet is. Egy nagyobb adaghoz elégséges 1-2 kanállal használni. </p><p class=""><strong>Szénhidrátban szegény zöldségekből készült főzelékek mellé javasolt köretként rostdús pékterméket vagy gabona-, rizsfélét főzni, ide tartozik a: </strong> spenótfőzelék, tökfőzelék, cukkinifőzelék, lecsó, kelbimbó-főzelék, brokkoliból, karfiolból készült főzelék. </p><p class=""><strong>Magasabb keményítőtartalmú főzelékek mellé már elhagyható a péktermék, köret, főleg ha célunk a testsúlycsökkenés vagy optimális vércukorszint értékek fenntartása, ide tartozik a:</strong> burgonyafőzelék, zölborsó-főzelék, finomfőzelék, kukoricafőzelék, sütőtökfőzelék, babfőzelék, sárgaborsó-főzelék, vöröslencse-főzelék.</p><div class="wp-block-image"><figure class="alignleft size-large is-resized"><img alt="" class="wp-image-5296" data-recalc-dims="1" decoding="async" fetchpriority="high" height="1024" sizes="(max-width: 768px) 100vw, 768px" src="kepek/kep_192.jpg" srcset="https://i0.wp.com/vitosdori.com/wp-content/uploads/2023/07/IMG_7543-scaled.jpg?resize=768%2C1024&amp;ssl=1 768w, https://i0.wp.com/vitosdori.com/wp-content/uploads/2023/07/IMG_7543-scaled.jpg?resize=225%2C300&amp;ssl=1 225w, https://i0.wp.com/vitosdori.com/wp-content/uploads/2023/07/IMG_7543-scaled.jpg?w=1920&amp;ssl=1 1920w" style="width:491px" width="768"/></figure></div><p class=""><strong>Hozzávalók a főzelékhez (2 adag főzelék):</strong></p><p class="">1 kisebb fej lilahagyma </p><p class="">2 gerezd fokhagyma reszelve</p><p class="">400 g zsenge zöldbab</p><p class="">1 nagyobb répa</p><p class="">100 g sovány tejföl</p><p class="">2 csapott evőkanál zabpehely liszt</p><p class="">só, bors, fűszerpaprika, friss petrezselyemzöld</p><p class="">1 kanál olaj </p><p class=""><strong>Elkészítés:</strong> A vöröshagymát felaprítjuk, majd olajon üvegesre pároljuk, hozzáadjuk a felkockázott répát, öntünk alája egy kicsi vizet, pár percet pároljuk, majd hozzáadjuk a megtisztított, feldarabolt zöldbabot. Fűszerezzük, majd felöntöttjük annyi vízzel, hogy éppen ellepje. Addig főzzük, amíg minden zöldség megpuhul, elkészítjük a habarást. A tejfölt kikavarjuk a liszttel, majd fokozatosan felhígitjuk a főzőlével. Kiveszünk egy kanállal a főzelékből, majd turmixoljuk a tejföles habarással és visszaöntjük az így kapott pürét a főzelékhez. Összefőzzük. Friss petrezselyemzölddel tálaljuk. </p><p class=""><strong>Hozzávalók a fasírthoz (15 kisebb db.): </strong></p><p class="">500 g darált csirke- vagy pulykamell </p><p class="">1 db. M-es tojás</p><p class="">50 g parmezán</p><p class="">4 nagy kanál aprószemű zabpehely</p><p class="">ízlés szerint só, bors, majoránna, fokhagyma</p><p class="">marék friss petrezselyemzöld aprítva </p><p class="">olaj spray </p><p class=""><strong>Elkészítés: </strong>A darált húst alaposan összedolgozzuk a parmezánnal, zabpehellyel, fűszerekkel, majd gombócokat formálunk a masszából, sütőpapírral kibélelt tepsire helyezzük őket, lefújjuk olaj spray-el és 190 fokon 40 percet sütjük, félidőben megforgatjuk. </p><p class=""><strong>Tápérték megközelítőleg (1 adag főzelék 3 db fasírttal )<em>:</em></strong> 450 kcal, 23 g CH, 25 g P, 22 g ZS</p><p class=""><strong>Elkészítési idő: </strong>~ 40-50 perc</p><p class=""><strong>Beiktatható:</strong> gluténmentes (figyelve, hogy gluténmentes lisztet és zabpelyhet használjunk), halmentes, IR, PCOS, cukorbeteg étrendbe </p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_5295_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/quinoaval-toltott-padlizsan/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/ebedek-vacsorak/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/sutoben-sult-saslik-quinoaval-2/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/ebedek-vacsorak/recept/repas-zoldbabfozelek-parmezanos-fasirttal/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>