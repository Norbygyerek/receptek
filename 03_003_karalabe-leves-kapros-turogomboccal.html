<!DOCTYPE html>
<html lang="hu">
<head>
  <meta charset="UTF-8">
  <title>Karalábé leves kapros túrógombóccal</title>
</head>
<body>
<div class="ld-focus-content">
<h1>Karalábé leves kapros túrógombóccal</h1>
<div class="learndash learndash_post_sfwd-topic user_has_access" id="learndash_post_9897">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_9897_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/levesek/">Levesek</a> </span>
<span><a href="https://vitosdori.com/recepttar/receptek/receptek/levesek/recept/karalabe-leves-kapros-turogomboccal/">Karalábé leves kapros túrógombóccal</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-9897" role="tabpanel" tabindex="0">
<button class="simplefavorite-button preset" data-favoritecount="6" data-groupid="1" data-postid="9897" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class="">A tél beköszöntével, a hőmérséklet fokozatos csökkenésével együtt a hideg saláták helyett meleg, főtt ételek kerülnek gyakrabban az asztalra. Novembertől egyre szűkül a friss szezonális zöldségek repertoárja, előtérbe kerülnek a különféle, könnyen tárolható gyökérzöldségek, gumósok, hüvelyesek, melyek remek alapanyagként szolgálhatnak a levesekhez. Ezek alapján kijelenhetjük: az elkövetkezendő időszak igencsak kedvez a leves fogyasztásnak, lássuk miért érdemes őket beiktatni táplálkozásunkba, illetve milyen szempontokra figyelhetünk elkészítésük során.</p><p class="">A leves a magyar konyha jellemző étele. Készülhet többféle alapanyagból, hidegen vagy melegen, gyümölcsökből, zöldségekből, hússal, hús nélkül, tojással, tejtermékkel, hallal, egyszóval levest szinte bármiből lehet készíteni és nagyrészt bármilyen táplálkozási irányvonalról beszéljünk, helyet kaphat az étkezésünkben. Minél több zöldséget-, ill. gyümölcsöt tartalmaz levesünk, annál több értékes tápanyagot rejt majd magában az étkezés, vagyis magas rost-, illetve vitamin- és ásványanyag tartalommal fog rendelkezni. </p><p class=""><strong>Ha szeretnénk követni az egészséges étkezés alapelveit, illetve tudatosan étkezni, akkor az alábbi tanácsokat érdemes lehet megfogadni. </strong></p><p class=""><strong>Folyadékbevitel. Telítettség érzet.</strong> Rendszeres leves fogyasztás által a napi folyadékbevitelt hatékonyan lehet növelni, mely a rostokkal együtt jótékonyan hat az emésztőrendszerre. Mivel nagy mennyiségű folyadékot tartalmaznak, így elég hamar ellaktatnak, ezzel ellenben energiatartalmuk általában alacsony, ami előnyös szempont lehet zsírvesztés, súlyunk kordában tartása esetén. Egy nagy tányér leves azáltal, hogy eltelít csökkenti az éhségérzetet, így egy energiában gazdagabb főételből már kisebb adagot fogyasztunk el. Jó taktika lehet ez azok számára, akik fogyni szeretnének, vagy kontrollálni a második fogás mennyiségét. Kijelenthető, hogy aki rendszeresen eszik rostokban, zsírban szegény leveseket, az hosszabb távon kedvezőbb testtömeggel, kisebb egészségügyi kockázattal számolhat azokkal az emberekkel szemben, akik nem, vagy csak nagyon ritkán iktatják be a leveseket étrendjükbe. </p><p class=""><strong>Elkészítés.</strong> Mindig törekedjük arra, hogy minél többféle, változatos, magas rosttartalmú zöldségféle kerüljön a levesünkbe (pl brokkoli, karfiol, zeller, petrezselyemgyökér, répa, cukkini, zöldborsó, lencse, káposzta, karalábé, paradicsom, kelbimbó), lehetőleg zsírszegény hússal, tejtermékkel vagy nélkülük elkészítve. Főzés során használjunk minél kevesebb zsiradékot (4-5 adag leveshez maximum 2 evőkanál),  előnyben részesítve a növényi olajok (pl. hőálló olívaolaj, jó minőségű repceolaj) használatát. Javasolt mellőzni a hagyományos, zsíros rántást, előnyben részesítendő a habarás, esetleg száraz rántás alkalmazása. Ha tejterméket is használnánk hozzá, akkor törekedjünk itt is az alacsonyabb zsírtartalmú főzőtejszín (10-15%) vagy tejföl (12%), esetleg kefír, joghurt, tej használatára. Ha nem fogyasztunk tejterméket jó megoldás lehet a rizstejszín, zabtejszín helyettük. Liszt használata a legtöbb leves esetén fölösleges, ha még is megköveteli a recept, akkor minimális mennyiséggel dolgozzunk. Cukorbetegség, szénhidrát anyagcsere- zavarok esetén használjunk mindenképp zabpehely- vagy teljes kiőrlésű lisztet. Krémlevesek sűrítésekor figyeljünk arra, hogy ha krumplit, zsírosabb tejszínt, sajtot alkalmazunk, akkor nő az étkezés szénhidráttartalma, az előbb említett egészségügyi kihívások esetén saját anyagával való sűrítést alkalmazzunk, gyümölcslevesek esetén pedig ne turmixoljuk le, és ne cukrozzuk, édesítőszerrel készítsük a levesünk.</p><p class=""><strong>Fűszerezés, ízesítés.­</strong> Használjunk minél változatosabb zöldfűszereket, ha lehetőségünk van rá, akkor leginkább friss állapotban. Közvetlen szórjuk őket a levesünkbe tálalás előtt, hogy megőrizzük a C-vitamin, antioxidáns tartalmuk, mely hő és főzés hatására károsodhat: pl. friss bazsalikom, kakukkfű, rozmaring, petrezselyemzöld, lestyán, majoránna. Figyeljünk, hogy ha emésztőrendszeri gondokkal küzdünk, vagy érzékeny rá a gyomrunk, akkor kerüljük a paprikás, pikáns fűszerezésű, hagymás, fokhagymás, intenzív ízesítésű leveseket. A savanyított levesek esetén is érdemes elővigyázatos lenni az előbbi helyzetekben, ha nem toleráljuk az ecetes-, citromos ételeket, akkor kerüljük a különféle csorbákat, savanyító eljárásokat. Jó emésztés esetén, az ecet-, ecetes étkek stimulálják az emésztőnedvek elválasztódását, így fogyasztásuk támogathatja az emésztőrendszer megfelelő funkcióit.</p><p class=""><strong>­Levesbetét. </strong>A levesbetét nagyon változatos lehet, ide soroljuk a burgonya, húsgombóc, rizs, gersli, halgombóc, galuska, különféle tészták, csipetkék hozzáadását a leveshez. Mindenképp figyeljünk arra, hogy ne vigyük túlzásba a mennyiséget belőlük, húsok esetén zsírszegény alapanyagokkal dolgozzunk, kerüljük a zsírban koncentrált kolbász, szalonna gyakori használatát, illetve ha zsírvesztés a célunk kalkulálni kell az extra szénhidrátot jelentő levesbetét elfogyasztásával is. Cukorbetegség esetén használjunk teljes kiőrlésű lisztet csipetke készítésekor, durum grizet, zabpelyhet vagy basmati rizst a húsgombócba, mivel ezek lassabban emészthető keményítőforrások. </p><p class=""><strong>Feltét, kenyér fogyasztás. </strong>A leves mellé gyakran kenyérkosár is jár, krémlevesek esetén feltétként krutont, reszelt sajtot, olajos magvakat, magolajakat szoktak kínálni. Ha már van  szerepel a levesünkbe magasabb keményítőtartalmú alapanyag, például tészta, krumpli, csipetke vagy hüvelyesekből készült például bab, lencse, illetve a második fogásunkba köret is szerepel, például rizs, akkor javaslom, hogy ne vagy csak mértékkel fogyasszunk kenyeret a leves mellé. Krémlevesek esetén ez egyéni kérdés, ha valaki fogyni szeretne, akkor érdemes csínján bánni a feltét mennyiségével, azonban ha éppen súlynövelés a cél, akkor remek plusz energiaforrásként szolgálhat az extra reszelt sajt, olajos magvak, magolajak használata, melyek értékes, egészséges telítetlen zsírsavakat is biztosítanak a szervezet számára. </p><p class=""><strong>Mikor együnk levest? </strong>Mivel a legtöbb leves ahogyan említettem alacsony energiatartalommal rendelkezik, így érdemes kiegészíteni második fogással, ha ebédként fogyasztjuk, főleg ha a leves csak zöldségeket tartalmazott vagy kisétkezésként, uzsonnára fogyasztani. Gazdagabb levesek esetén pl. húsleves, bableves, lencseleves, csirkeragu leves, csorbák mivel már magasabb energia- és fehérjetartalommal számolhatunk, így főétkezésként is beiktathatóak akár ebédre vagy vacsorára is. </p><p class=""></p><div class="wp-block-image"><figure class="alignleft size-large is-resized"><img alt="" class="wp-image-9898" data-recalc-dims="1" decoding="async" fetchpriority="high" height="1024" sizes="(max-width: 820px) 100vw, 820px" src="kepek/kep_248.jpg" srcset="https://i0.wp.com/vitosdori.com/wp-content/uploads/2024/11/IMG_4996-scaled.jpg?resize=820%2C1024&amp;ssl=1 820w, https://i0.wp.com/vitosdori.com/wp-content/uploads/2024/11/IMG_4996-scaled.jpg?resize=240%2C300&amp;ssl=1 240w, https://i0.wp.com/vitosdori.com/wp-content/uploads/2024/11/IMG_4996-scaled.jpg?resize=768%2C959&amp;ssl=1 768w, https://i0.wp.com/vitosdori.com/wp-content/uploads/2024/11/IMG_4996-scaled.jpg?resize=1230%2C1536&amp;ssl=1 1230w, https://i0.wp.com/vitosdori.com/wp-content/uploads/2024/11/IMG_4996-scaled.jpg?resize=1640%2C2048&amp;ssl=1 1640w, https://i0.wp.com/vitosdori.com/wp-content/uploads/2024/11/IMG_4996-scaled.jpg?resize=370%2C462&amp;ssl=1 370w, https://i0.wp.com/vitosdori.com/wp-content/uploads/2024/11/IMG_4996-scaled.jpg?resize=760%2C949&amp;ssl=1 760w, https://i0.wp.com/vitosdori.com/wp-content/uploads/2024/11/IMG_4996-scaled.jpg?resize=1320%2C1648&amp;ssl=1 1320w, https://i0.wp.com/vitosdori.com/wp-content/uploads/2024/11/IMG_4996-scaled.jpg?resize=600%2C749&amp;ssl=1 600w" style="aspect-ratio:3/4;object-fit:cover;width:411px;height:undefinedpx" width="820"/></figure></div><p class=""><strong>Hozzávalók (4 adag):</strong></p><p class="">egy evőkanál olaj</p><p class="">1  vöröshagyma</p><p class="">200 g sárgarépa</p><p class="">200 g fehérrepa</p><p class="">500 g karalábé</p><p class="">200 ml sovány főzőtejszín (10%)</p><p class="">fél citrom leve </p><p class="">300 g 3-4%-os tehéntúró </p><p class="">25 g teljes kiőrlésű búzadara</p><p class="">2 tojássárgája</p><p class="">egy köteg friss kapor</p><p class="">só, bors, szárított petrezselyemzöld</p><p class=""><strong>Elkészítés: </strong> Egy fazékban egy evőkanál olajat  melegítünk, majd hozzáadjuk a finomra vágott hagymát. Megdinszteljük, hozzáadjuk a répát, fehérrépát, karalábét. Kissé megpirítjuk, majd felöntjük vízzel (kb 1,3 l). Fűszerezzük (só, bors, petrezselyem) és körülbelül 25-30 percet főzzük, amíg minden zöldség jól megfőt. Időközben összeállítjuk a gombócot: összegyúrjuk a túrót, darát, tojássárgáját, sót.  A legvégén a gombócokat belefőzzük 2-3 perc alatt a levesbe és tejszínnel, citromlével ízesítjük. Tálaljuk. </p><p class=""><strong>Elkészítési idő: </strong>~ 40 perc</p><p class=""><strong>Tápérték (1 adag):</strong> 280 kcal, 22 g CH, 18 g P, 12 g ZS</p><p class=""><strong>Beiktatható</strong>: halmentes, húsmentes, PCOS, IR, cukorbeteg étrendbe</p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_9897_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/levesek/recept/zoldpaszuly-leves-zsirszegeny-konnyed-recept/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/levesek/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/levesek/recept/egyszeru-husgomboc-leves/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/levesek/recept/karalabe-leves-kapros-turogomboccal/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>