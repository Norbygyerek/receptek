<!DOCTYPE html>
<html lang="hu">
<head>
  <meta charset="UTF-8">
  <title>Vöröslencse dahl tükörtojással</title>
</head>
<body>
<div class="ld-focus-content">
<h1>Vöröslencse dahl tükörtojással</h1>
<div class="learndash learndash_post_sfwd-topic user_has_access" id="learndash_post_5306">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_5306_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/ebedek-vacsorak/">Főétkezések</a> </span>
<span><a href="https://vitosdori.com/recepttar/receptek/receptek/ebedek-vacsorak/recept/voroslencse-dahl-tukortojassal/">Vöröslencse dahl tükörtojással</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-5306" role="tabpanel" tabindex="0">
<button class="simplefavorite-button preset" data-favoritecount="3" data-groupid="1" data-postid="5306" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class="">A vöröslencse az egyik kedvenc hüvelyesem, mert nagyon könnyen elkészíthető, nem igényel előre áztatást és kevésbé hajlamos emésztőrendszeri panaszokat okozni. </p><p class=""><strong>Növényi fehérjeforrásként</strong> is remekül megállja a helyét, hiszen 100 grammnyi száraz vöröslencsében 26 g fehérje található. </p><p class=""><strong>Rostokban </strong><b>gazdag</b>, 100 grammonként 11 g körüli rosttartalommal bír, melyek táplálják a bélflórát, hozzájárulnak a megfelelő bélműködéshez, lassítják a szénhidrátok felszívódását, stabilizálják a vércukorszintet. </p><p class="">A rostban gazdag táplálkozás gyakorlatban való fektetése egyszerűnek hangzik, mégis rengeteg ember táplálkozik rostszegényen napjainkban. Egyes esetekben a zöldségfélék, hüvelyesek, rostosabb gabonafélék bevezetése a korábbi étrendhez képest óriási változás lehet és mindenképp fokozatosságot, nagyobb tudatosságot igényel az alapanyag-választás és ételelkészítési műveletek szempontjából.</p><p class=""><strong>Mennyi az annyi? Avagy mennyi rostra van szükségünk?</strong> A javasolt rostbevitel egy átlagember számára 25-35 gramm körül van. Bizonyos egészségügyi kondíciók esetén (pl. elhízás, túlsúly, magas koleszterinszint, prediabétesz, cukorbetegség) a mennyiség növelhető, de minden esetben javasolt szakemberrel konzultálni. Ahhoz, hogy a rostok kifejthessék jótékony hatásukat minimum napi 2 liter folyadék elfogyasztására van szükség. Ebbe a mennyiségbe a kávé, üdítőitalok fogyasztása nem számítandó bele. A túlzott rostfogyasztás nem megfelelő folyadékbevitel mellett kellemetlen tünetekkel járhat, például bélgázosodás, puffadás, sőt, székrekedés is jelentkezhet. </p><p class=""><strong>A megnövelt rostfogyasztás nem egyenlő a garantált fogyással is, hiszen ha nem csökkentünk a kalóriabevitelünkön és/vagy nem növeljük aktivitásunkat, akkor nem várhatunk el érdemi testzsírvesztést. </strong></p><p class="">A nagyon magas, túlzott, <strong>napi 60 grammot meghaladó rostfogyasztás már nem minden szempontból mondható előnyösnek, hiszen akadályozhatja egyes vitaminok, ásványi anyagok, mikroelemek hasznosulását,</strong> valamint, ha hirtelen, egyik napról a másikra növelünk nagymértékben a rostbevitelünkön, szintén okozhat puffadást, hasfájást. </p><p class=""><strong>A rostbevitel növelése különböző betegségek kezelése illetve megelőzése esetén előnyös lehet, </strong>ide sorolandó a székrekedés, vastagbelet érintő elváltozások: aranyér, polip, daganatos betegségek, diverticulosis megelőzése, valamint a metabolikus szindrómában is jelentős szerepe van (elhízás, magas vérnyomás, emelkedett vérzsír szintek, cukorbetegség). </p><p class=""><strong>Egyes betegségek ellenkező beavatkozást igényelnek:</strong> rostszegény étrendet, mely az emésztőrendszer kíméletét célozza meg. Ez az emészthetetlen növényi rostok fogyasztását csökkentését jelenti, valamint rosttartalmat csökkentő eljárásokat követel meg, például áttörést, pürésítést, hámozást. </p><div class="wp-block-image"><figure class="alignleft size-full is-resized"><img alt="" class="wp-image-5307" data-recalc-dims="1" decoding="async" src="kepek/kep_191.jpg" style="width:484px"/></figure></div><p class=""><strong>Hozzávalók (</strong>2 adag<strong>):</strong></p><p class="">1/2 fej vöröshagyma</p><p class="">2 gerezd fokhagyma</p><p class="">1 nagy kanál olaj</p><p class="">200 ml paradicsomszósz</p><p class="">200 ml light sűrű kókusztej</p><p class="">160 g száraz vöröslencse</p><p class="">1 babérlevél</p><p class="">1/2 teáskanál római kömény</p><p class="">1 teáskanál curry</p><p class="">1/2 teáskanál garam masala</p><p class="">só, bors </p><p class="">friss petrezselyemzöld</p><p class="">fél citrom leve </p><p class=""><strong>Elkészítés:</strong> A hagymát felaprítjuk, a fokhagymát préseljük, majd olajon megpirítjuk őket alacsony lángon. Rászórjuk a fűszereket, adunk hozzá kevés vizet, hogy ne égjenek oda, majd kicsit összekavarjuk. Ezután hozzáadjuk a lencsét, felöntjük a paradicsomszósszal és a kókusztejjel, adunk hozzá körülbelül két pohár vizet, babérlevelet és addig fűzzük, amíg a lencse jól megpuhul. Ez körülbelül 25-30 percet vesz majd igénybe. A kisült tojással vagy ízlésünk és preferenciánk szerint egyéb feltéttel, például fasírttal, tofuval, sörélesztőpehellyel, grill sajttal, hússal tálaljuk. </p><p class=""><strong>Egy adag tápanyagtartalma (1 adag főzelék 1 tükörtojással tálalva): </strong>583 kcal, 46 g CH, 31 g P, 28 g ZS</p><p class=""><strong>Elkészítési idő:</strong> 40 perc </p><p class=""><strong>Beilleszthető</strong>: tejmentes, tojásmentes (ha más feltétet választunk), gluténmentes, cukorbeteg, PCOS, IR étrendbe </p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_5306_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/zabpelyhes-tonhalfasirt-currys-bulgurral-vegyes-salataval/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/ebedek-vacsorak/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/fasirt/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/ebedek-vacsorak/recept/voroslencse-dahl-tukortojassal/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>