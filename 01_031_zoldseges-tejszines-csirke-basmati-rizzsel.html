<!DOCTYPE html>
<html lang="hu">
<head>
  <meta charset="UTF-8">
  <title>Zöldséges tejszínes csirke basmati rizzsel</title>
</head>
<body>
<div class="ld-focus-content">
<h1>Zöldséges tejszínes csirke basmati rizzsel</h1>
<div class="learndash learndash_post_sfwd-topic user_has_access" id="learndash_post_9782">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_9782_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/ebedek-vacsorak/">Főétkezések</a> </span>
<span><a href="https://vitosdori.com/recepttar/receptek/receptek/ebedek-vacsorak/recept/zoldseges-tejszines-csirke-basmati-rizzsel/">Zöldséges tejszínes csirke basmati rizzsel</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-9782" role="tabpanel" tabindex="0">
<button class="simplefavorite-button preset" data-favoritecount="18" data-groupid="1" data-postid="9782" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class="">Amikor tényleg csak 20-25 percünk van összedobni egy laktató, ízletes, egészséges, rostban gazdag, zsírszegény ebédet / vacsorát, akkor az alábbi recept segítségünkre lehet. Az alapanyagok könnyen beszerezhetőek, ha nincs rizs otthon akkor egyéb gabonával vagy akár főtt tésztával is tálalható.</p><p class="">Az interneten kutakodva a legtöbb hasonló recept zsírosabb tejszín (30%), sok hozzáadott olaj, fehér liszt felhasználásával készül és ha nem figyelünk akkor az étel energia tartalma eléggé magas lehet. Így nem kell nagy adagot elfogyasszunk belőle, mégis jócskán fogunk bevinni kalóriát vele.</p><p class=""><strong>Pár alapelv amire érdemes figyelni akár súlymegtartás, akár fogyás, egészségtudatosabb étkezés lenne a célunk: </strong><br/>✔️figyeljünk rá, hogy mennyi olaj/zsiradék kerül a serpenyőbe (nem mindegy, hogy 10 vagy 50 ml/g)<br/>✔️ hány % zsírtartalmú  tejszínt használunk a recepthez <br/>✔️mekkora adag körettel fogyasztjuk el (használunk-e extra zsiradékot pl vaj / olaj a körethez?)</p><p class=""></p><p class=""><strong>Extra tippek:</strong></p><p class="">– tejmentes étrend esetében a főzőtejszínt leválthatjuk rizstejszínre</p><p class="">– IR, PCOS, cukorbetegség esetén figyeljünk, hogy a köretünk rostban gazdag / lassan felszívódó, vércukorszintet fokozatosan emelő legyen. A rizset fogyaszthatjuk hűtve is (előnyösebb, lassabban emészhető)</p><p class="">-ha nincs otthon basmati rizs akkor használható fekete rizs, barna rizs, vadrizs, köles is vagy ha fogyasztunk glutént, akkor bulgur, gersli, teljes kiörlésű penne is megfelelő lehet</p><div class="wp-block-image"><figure class="alignleft size-large is-resized"><img alt="" class="wp-image-9783" data-recalc-dims="1" decoding="async" fetchpriority="high" height="1024" sizes="(max-width: 799px) 100vw, 799px" src="kepek/kep_110.jpg" srcset="https://i0.wp.com/vitosdori.com/wp-content/uploads/2024/11/IMG_4618-scaled.jpg?resize=799%2C1024&amp;ssl=1 799w, https://i0.wp.com/vitosdori.com/wp-content/uploads/2024/11/IMG_4618-scaled.jpg?resize=234%2C300&amp;ssl=1 234w, https://i0.wp.com/vitosdori.com/wp-content/uploads/2024/11/IMG_4618-scaled.jpg?resize=768%2C984&amp;ssl=1 768w, https://i0.wp.com/vitosdori.com/wp-content/uploads/2024/11/IMG_4618-scaled.jpg?resize=1198%2C1536&amp;ssl=1 1198w, https://i0.wp.com/vitosdori.com/wp-content/uploads/2024/11/IMG_4618-scaled.jpg?resize=1598%2C2048&amp;ssl=1 1598w, https://i0.wp.com/vitosdori.com/wp-content/uploads/2024/11/IMG_4618-scaled.jpg?resize=370%2C474&amp;ssl=1 370w, https://i0.wp.com/vitosdori.com/wp-content/uploads/2024/11/IMG_4618-scaled.jpg?resize=760%2C974&amp;ssl=1 760w, https://i0.wp.com/vitosdori.com/wp-content/uploads/2024/11/IMG_4618-scaled.jpg?resize=1320%2C1692&amp;ssl=1 1320w, https://i0.wp.com/vitosdori.com/wp-content/uploads/2024/11/IMG_4618-scaled.jpg?resize=600%2C769&amp;ssl=1 600w, https://i0.wp.com/vitosdori.com/wp-content/uploads/2024/11/IMG_4618-scaled.jpg?w=1997&amp;ssl=1 1997w" style="width:414px" width="799"/></figure></div><p class=""><strong>Hozzávalók (2 adag):</strong></p><p class="">250 g csirkemell</p><p class="">1 fej vöröshagyma</p><p class="">100 g mirelit zöldborsó</p><p class="">150-200 g barna csiperke gomba</p><p class="">2-3 gerezd fokhagyma</p><p class="">200 ml 10% főzőtejszín (vagy rizstejszín)</p><p class="">15 g cukormentes mustár </p><p class="">egy nagy kanál zabpehelyliszt (15 g)</p><p class="">1 kiskanál száritott kakukkfű</p><p class="">1 kiskanál szárított petrezselyemzöld</p><p class="">1/2 kiskanál fűszerpaprika</p><p class="">só, bors</p><p class="">1 kanál olaj </p><p class="">100 g basmati rizs</p><p class=""><strong>Elkészítés:</strong> A csirkemellet kockára vágjuk. A vöröshagymát, gombát felaprítjuk, fokhagymást préseljük. A felaprított hagymát kevés olajon megdinszteljük, rányomjuk a fokhagymát, hozzáadjuk a csirkemellet,  gombát, borsót, sózzuk, borsozzuk, megszórjuk fűszerpaprikával, kakukkfűvel. Átpirítjuk pár percig, folyamatosan kevergetve, amig a hús kifehéredik, majd felöntjük annyi vízzel, hogy éppen ellepje és 15-20 percet pároljuk fedő alatt, alacsony lángon. Közben a szószhoz a tejszínt, mustárt, fűszereket (só, bors, petrezselyemzöld, akár kevés fokhagymapor) és a liszttel alaposan összedolgozzuk. Miután a hús és zöldségek puhára főttek felöntjük fokozatosan a tejszínes szósszal és összefőzzük. A körethez a rizset felöntjük kétszeres mennyiségű sós vízzel, majd 12 perc alatt megfőzzük (ne főzzük szét).</p><p class=""><strong>Tápérték (1 adag):</strong> 557 kcal, 55 g CH, 39 g P, 20 g ZS</p><p class=""><strong>Elkészítési idő: </strong>~ 25 perc</p><p class=""><strong>Beilleszthető</strong>: gluténmentes, tejmentes (ha rizstejszínnel készül), tojásmentes, halmentes, PCOS, IR, cukorbeteg étrendbe</p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_9782_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/mustaros-tejszines-csirke-bulgur-rizibizivel/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/ebedek-vacsorak/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/piritott-fustolt-tofu-bulgur-rizibizivel/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/ebedek-vacsorak/recept/zoldseges-tejszines-csirke-basmati-rizzsel/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>