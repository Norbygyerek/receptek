<!DOCTYPE html>
<html lang="hu">
<head>
  <meta charset="UTF-8">
  <title>Kölessel töltött paprika</title>
</head>
<body>
<div class="ld-focus-content">
<h1>Kölessel töltött paprika</h1>
<div class="learndash learndash_post_sfwd-topic user_has_access" id="learndash_post_5143">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_5143_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/ebedek-vacsorak/">Főétkezések</a> </span>
<span><a href="https://vitosdori.com/recepttar/receptek/receptek/ebedek-vacsorak/recept/toltott-paprika/">Kölessel töltött paprika</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-5143" role="tabpanel" tabindex="0">
<button class="simplefavorite-button preset" data-favoritecount="0" data-groupid="1" data-postid="5143" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class="">A leggyakoribb tévhit és félelem életmódváltás, étkezésünk megreformálása során az, hogy le kell mondanunk a hagyományosabb, megszokott ételekről. Nos, ez közel sem igaz. Elegendő, ha picit újra gondoljuk a hozzávalókat, lecserélünk 1-2 alapanyagot és máris tálalható a könnyebben emészthető, vércukorszintet egyenletesebben emelő vagy kalóriaszegényebb ebédünk.</p><p class="">A töltött paprika hagyományosan hozzáadott cukorral és fehér rizzsel készül, amit én most kölesre cseréltem, de használható nyugodt szívvel barna rizs vagy bulgur is. </p><p class=""><strong>A köles </strong>egy ritkán felhasznàlt alapanyag, pedig az egyik legősibb gabonaféle. Természesen gluténmentes, így szuper alapanyag lehet azok számára is, akik gluténérzékenyek. Magas rosttartalmának köszönhetően cukorbetegek, inzulinrezisztensek, valamint PCOS-es nők ètrendjébe is beiktatható. Gazdag vasban és cinkben, valamint folsavat, magnéziumot is tartalmaz. </p><p class=""><strong>Köles készítésnél </strong>mindig mossuk át alaposan felhasználás előtt, hogy eltávolítsuk a rajta levő szaponin réteget, majd 2.5-szeres mennyiségű folyadékban főzzük meg, vagyis 40 g köleshez körülbelül 120-150 ml víz használandó. Főzési ideje körülbelül 15 perc, ha reggel sietnénk, akkor este készítsük el és hagyjuk éjszaka a hűtőben pihenni. Ezzel még jót is teszünk, hidegen fogyasztva még lassabban emeli a vércukorszintet, így szénhidrát-anyagcsere zavarok esetén egy plusz előnyt jelenthet ilyen formában fogyasztva. </p><p class=""><strong>Plusz tippek:  </strong></p><p class="">– <strong>ha szeretnénk növelni az étkezés energia </strong>tartalmát használható zsírosabb darált hús</p><p class="">– a recept elkészíthető akár más szezon zöldséggel is, például cukkini, padlizsán</p><div class="wp-block-image"><figure class="alignleft size-full is-resized"><img alt="" class="wp-image-5144" data-recalc-dims="1" decoding="async" src="kepek/kep_197.jpg" style="width:451px"/></figure></div><p class=""><strong>Hozzávalók (2 adag):</strong></p><p class="">2 nagy darab kápia paprika</p><p class="">300 g darált csirkemell</p><p class="">1 tojás</p><p class="">1 kis fej vöröshagyma</p><p class="">2-3 cikk fokhagyma </p><p class="">150 g száraz köles</p><p class="">200 ml paradicsompüré</p><p class="">eritrit ízlés szerint (opcionális)</p><p class="">só, bors, fűszerpaprika, majoránna</p><p class=""><strong>Elkészítés</strong>: A darált húst alaposan összekeverjük az apróra vágott hagymával, fokhagymával, fűszerekkel, majd félre tesszük. A kölest leöblítjük, majd kétszeres mennyiségű vízben puhára főzzük kb. 15 perc alatt. Miután megfőtt összekeverjük a darált hússal. A paprikákat kettőbe vágjuk, kicsumázzuk, megtisztítjuk a magoktól, majd bele töltjük a köleses-húsos keveréket. Közben a paradicsompürét egy hőálló tál aljába  öntjük, sózzuk, édesítjük, majd bele helyezzük a töltött paprikákat, alufóliával lefedve 220 fokon sütjük 30 percet, majd 10-15 percet fólia nélkül. </p><p class=""><strong>Tápérték (1 adag)<em>:</em></strong> 574 kcal, 58 g CH, 32 g P, 17 g ZS</p><p class=""><strong>Elkészítési idő: </strong>~1 óra</p><p class=""><strong>Beiktatható:</strong> gluténmentes tejmentes, halmentes, IR, PCOS, cukorbeteg étrendbe </p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_5143_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/grill-sajt-almas-zelleres-quinoa-salataval/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/ebedek-vacsorak/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/bulgurral-toltott-paprika/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/ebedek-vacsorak/recept/toltott-paprika/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>