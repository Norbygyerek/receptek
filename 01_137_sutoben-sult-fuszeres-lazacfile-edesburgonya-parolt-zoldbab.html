<!DOCTYPE html>
<html lang="hu">
<head>
  <meta charset="UTF-8">
  <title>Sütőben sült fűszeres lazacfilé, édesburgonya, párolt zöldbab</title>
</head>
<body>
<div class="ld-focus-content">
<h1>Sütőben sült fűszeres lazacfilé, édesburgonya, párolt zöldbab</h1>
<div class="learndash learndash_post_sfwd-topic user_has_access" id="learndash_post_4055">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_4055_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/ebedek-vacsorak/">Főétkezések</a> </span>
<span><a href="https://vitosdori.com/recepttar/receptek/receptek/ebedek-vacsorak/recept/sutoben-sult-fuszeres-lazacfile-edesburgonya-parolt-zoldbab/">Sütőben sült fűszeres lazacfilé, édesburgonya, párolt zöldbab</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-4055" role="tabpanel" tabindex="0">
<button class="simplefavorite-button preset" data-favoritecount="9" data-groupid="1" data-postid="4055" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class="">A sütőben sült ételek zsírszegényebbek az olajban kisült variánsnál, kevesebb energiatartalommal bírnak, nem terhelik meg az emésztőrendszert és kevesebb szagot hagynak maguk után a konyhába elkészítéskor. A halfélék, krumpli nem csak sütőpapíron, hanem forrólevegős fritőzben is elkészülnek 20-25 perc alatt. </p><p class=""><strong>Extra tippek:</strong></p><p class="">– az étkezés <strong>gluténmentes</strong>, ha szeretnénk <strong>tejmentesen</strong> tálalni használjunk növényi eredetű joghurtot.</p><p class="">– zöldbab helyett bármilyen más zöldség is tálalható. </p><p class="">– <strong>a bőrös lazacfilével </strong>csak óvatosan, <strong>ha fogyni szeretnénk</strong>: egy ekkora darab <strong>akár 500 kalóriát is rejthet magába</strong>, így figyeljünk az elfogyasztott mennyiségre!</p><p class="">– az <strong>édesburgonyát sok tévhit övezi, </strong>miszerint jobb választás lehet, mint a sima fehér burgonya, jobban “fogyaszt”, “diétásabb” étel. Nos, a két burgonya típus között nincs sok különbség energia-, szénhidráttartalom és emészthetőség szempontjából. </p><p class="">– <strong>cukorbetegség, IR, PCOS</strong> esetén sokan megijednek és kerülik a burgonya fogyasztást, azonban itt is a MÉRTÉKLETESSÉG ÉS AZ ELKÉSZÍTÉSI FORMA, VALAMINT A TÁLALÁS fog számítani: ha megfőzzük a krumplit és lehűtjük, akkor a keményítők egy része rezisztens keményítővé alakul, mely által lassabb lesz a burgonya hatása a vércukorszintre, csökken a felszívódó szénhidráttartalma. Figyeljünk a porciókontrollra! Egy főétkezés során igyekezzünk a 200-250 g burgonya mennyiséget nem meghaladni. Ez egy közepes méretű nyers burgonyának felel meg.</p><p class="">Kombináljuk burgonyánkat más, alacsonyabb keményítőtartalmú, rostban gazdag zöldségekkel, például brokkolival, zöldbabbal, salátafélékkel, répával, zellerrel, padlizsánnal stb. Az extra rostok, valamint burgonyával elfogyasztott fehérje- és zsiradékforrások lassítják a felszívódás sebességét, így a vércukorszintünk egyenletesebb marad étkezés után.</p><div class="wp-block-image"><figure class="alignleft size-full is-resized"><img alt="" class="wp-image-4056" data-recalc-dims="1" decoding="async" src="kepek/kep_215.jpg" style="width:485px"/></figure></div><p class=""><strong>Hozzávalók (1 adag):</strong></p><p class="">egy bőrös norvég lazacfilé (~220 g)</p><p class="">1 közepes nyers édesburgonya (~200 g)</p><p class="">zöldbab ízlés szerint</p><p class="">1 teáskanál vaj vagy olaj</p><p class="">só, bors, fűszerpaprika, kakukkfű</p><p class=""><strong>Elkészítés</strong>: A halfilét fűszerezzük sóval, borssal, kakukkfűvel, majd sütőpapírral kibélelt tepsire helyezzük. Az édesburgonyát hasábokra vágjuk, szintén összerázzuk fűszerekkel: só, bors, fűszerpaprika, majd a hal mellé borítjuk. Lepermetezzük olaj sprayel, majd 160 fokon sütjük 25 percet, kivesszük a halat, feltekerjük a hőfokot 200 fokra és még hagyjuk 15-20 percig megsülni a krumplit légkeveréses sütőben. Eközben egy teáskanál vajon megforgatjuk a zöldbabot, adunk hozzá kevés vizet és 8-10 percig pároljuk. Megszórjuk sóval, majd együtt tálaljuk a burgonyával és sült hallal. Ha szeretnénk készíthetünk joghurtos öntetet is melléje.</p><p class=""><strong>Tápérték (1 adag):</strong> 650 kcal, 40 g CH, 50 g P, 33 g YS</p><p class=""><strong>Elkészítési idő: </strong>~ 40-50 perc </p><p class=""><strong>Beilleszthető</strong>: tojásmentes, gluténmentes, tejmentes, peszkateriánus, PCOS, IR, cukorbeteg étrendbe </p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_4055_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/fuszeres-lazacfile-sutoben-sult-zoldsegkorettel/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/ebedek-vacsorak/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/zoldseges-lasagne/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/ebedek-vacsorak/recept/sutoben-sult-fuszeres-lazacfile-edesburgonya-parolt-zoldbab/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>