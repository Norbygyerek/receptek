<!DOCTYPE html>
<html lang="hu">
<head>
  <meta charset="UTF-8">
  <title>Szilvás kevert sütemény</title>
</head>
<body>
<div class="ld-focus-content">
<h1>Szilvás kevert sütemény</h1>
<div class="learndash learndash_post_sfwd-topic user_has_access" id="learndash_post_5676">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_5676_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/desszertek/">Snackek, kisétkezések, desszertek</a> </span>
<span><a href="https://vitosdori.com/recepttar/receptek/receptek/desszertek/recept/szilvas-joghurtos-kevert-sutemeny/">Szilvás kevert sütemény</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-5676" role="tabpanel" tabindex="0">
<button class="simplefavorite-button preset" data-favoritecount="2" data-groupid="1" data-postid="5676" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p>Szilva, szőlő, barack szezon van. Használjátok fel őket süteményekbe, piskótákba. A recept hozzáadott cukrot nem tartalmaz így előnyös lehet zsírvesztés, illetve PCOS, IR, cukorbetegség esetén is. </p><p><strong>A FODMAP</strong> egy angol rövidítés, amely a „fermentable oligo-, di-, mono-saccharides and polyols” megnevezésből származik. Azokra a rövid láncú szénhidrátokra (cukrokra és rostokra) utal, amelyek emésztési problémákat okozhatnak arra érzékeny személyeknél. </p><p><strong>A szilva magas FODMAP tartalmú gyümölcs,</strong> aki hajlamos puffadni tőle vagy emésztőrendszeri gondokat tapasztalni az használhat más gyümölcsöt, például áfonya. </p><p><strong>Extra tippek: </strong></p><p>– mivel magasabb cukortartalmú gyümölcsökről beszélünk, ezért fontos megemlíteni, hogy szénhidrátanyagcsere-zavar <strong>(pl. cukorbetegség, inzulinrezisztencia) </strong>esetén, valamint ha szeretnénk <strong>testsúlyt csökkenteni </strong>figyelni kell az elfogyasztott mennyiségre, valamint feldolgozottsági formára</p><p>– minél feldolgozottabb egy gyümölcs, a benne levő cukor annál gyorsabban szívódik fel, így <strong>hasonló problémák esetén kerülendőek</strong> a szénhidrátban koncentrált cukrozott lekvárok, aszalványok, befőttek, például szilva lekvár, körte befőtt, szőlő lé, aszalt szilva stb.</p><p>– egészséges anyagcsere esetén a gyümölcsök feldolgozottabb formában is fogyaszthatóak, heti 2-3 alkalommal, de fontos kiemelni, hogy legkedvezőbb élettani hatása a friss gyümölcsöknek van</p><p>– sütemények, piskóták esetén javasolt a liszt egy részét rostban gazdagabb lisztre cserélni, például teljes kiőrlésű tönköly- vagy zabpehely liszt, illetve a recept szerinti cukormennyiséget csökkenteni vagy energiamentes édesítővel kiváltani, főleg ha indokolt a cukormentességre való törekvés</p><p>– ha szeretnénk növelni az étkezés energiatartalmát, akkor használható zsírosabb joghurt, szórhatunk tetejére diót</p><div class="wp-block-image"><figure class="alignleft size-full is-resized"><img alt="" class="wp-image-5708" data-recalc-dims="1" decoding="async" fetchpriority="high" height="582" src="kepek/kep_58.jpg" style="object-fit:cover;width:454px;height:582px" width="454"/></figure></div><p><strong>Hozzávalók</strong> (16×25 tepsi): </p><p>2 M-es tojás</p><p>120 ml 2% görögjoghurt vagy kefír</p><p>60 ml folyékony kókuszolaj vagy hőálló olívaolaj</p><p>100 g cukornak megfelelő édesítő pl. 25 g 1:4 erősségű édesítő vagy 140 g eritrit</p><p>40 g fehér liszt</p><p>130 g teljes kiőrlésű tönköly / zabpehelyliszt</p><p>fél csomag sütőpor </p><p>csipet só </p><p>250 g szilva</p><p>fahéj ízlés szerint </p><p><strong>Elkészítés</strong>: A tojásokat egy csipet sóval felverjük. Hozzáadjuk a joghurtot, édesítőt és az olajat. A lisztet, sütőport, összekeverjük, majd óvatosan beleforgatjuk a folyékony hozzávalókat. Sütőpapírral bélelt tepsibe/sütőformába öntjük a masszát. A szilvát negyedeljük, összeforgatjuk fahéjas eritrittel, majd megszórjuk vele a sütemény tetejét. Előmelegített sütőben 180 fokon kb. 25-30 perc alatt megsütjük.</p><p><strong>Elkészítési idő: </strong>~ 40 perc</p><p><strong>Tápérték (egy egész tál tartalma):</strong> 1600 kcal, 154 g CH, 52 g P, 94 g ZS</p><p><strong>Tápérték (1 kocka, ha 10 kockára vágjuk):</strong> 160 kcal, 15 g CH, 5 g P, 9 g ZS </p><p><strong>Beiktatható</strong>: húsmentes, halmentes, PCOS, IR, cukorbeteg étrendbe</p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_5676_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/desszertek/recept/feherjedus-szilvas-fahejas-suti/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/desszertek/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/desszertek/recept/kokuszos-afonyas-tapiokapuding/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/desszertek/recept/szilvas-joghurtos-kevert-sutemeny/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>