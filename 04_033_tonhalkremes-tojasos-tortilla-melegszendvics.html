<!DOCTYPE html>
<html lang="hu">
<head>
  <meta charset="UTF-8">
  <title>Tonhalkrémes-tojásos tortilla melegszendvics</title>
</head>
<body>
<div class="ld-focus-content">
<h1>Tonhalkrémes-tojásos tortilla melegszendvics</h1>
<div class="learndash learndash_post_sfwd-topic user_has_access" id="learndash_post_7074">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_7074_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/reggelik/">Reggelik, brunchok</a> </span>
<span><a href="https://vitosdori.com/recepttar/receptek/receptek/reggelik/recept/tonhalkremes-tojasos-tortilla-melegszendvics/">Tonhalkrémes-tojásos tortilla melegszendvics</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-7074" role="tabpanel" tabindex="0">
<button class="simplefavorite-button preset" data-favoritecount="16" data-groupid="1" data-postid="7074" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class="">Pár perc alatt elkészíthető, jól funciónálhat akár reggelire, vacsorára vagy egy keményebb edzés utáni étkezésként. </p><p class=""><strong>Mit együnk súlyzós edzés után? </strong></p><p class="">Az edzés utáni táplálkozás kulcsfontosságú az energiaraktárak feltöltéséhez, az izomszövet regenerálásának elősegítéséhez. Fontos, hogy az étkezés lehetőleg teljes értékű legyen, tartalmazzon célunknak megfelelő arányban szénhidrátot, fehérjét és valamennyi egészséges zsiradékot.</p><p class=""><strong>Szénhidrát: </strong>Edzés után javasolt visszatölteni a lemerült szénhidrát- vagyis glikogénraktárakat. A megfelelő minőségű és mennyiségű szénhidrát elősegíti a regenerációt és hozzájárul az izomszövet fejlődéséhez. Gyakori hiba, hogy nagyon alacsony szénhidráttartalmú étrend mellett keményen edz valaki, mégsem tapasztal fejlődést a testösszetételében. Ez azért is lehet, mert megfelelő mennyiségű szénhidrátbevitel hiányába a szervezet az izomszövetből nyer energiát, vagyis izomlebontó folyamatok indulnak be.</p><p class=""><strong>Ha reggel/délelőtt </strong>volt az edzésünk mindenképp tartalmaznia kell KOMPLEX szénhidrátforrást a reggelidnek (pl. rostdús péktermék, hüvelyesek, gabonafélék)</p><p class=""><strong>Ha este volt edzésünk</strong> itt már érdemes egyéni szempontokat figyelembe venni. Szálkásodás esetén elhagyható a keményítő tartalmú szénhidrátforrás vagy minimalizálható az esti étkezésünkből, alapozhatunk csak zöldségekre, azonban ha testösszetétel változás, izomosodás a célunk mindenképp szerepeltessük a tányérunkon.</p><p class=""><strong>Fehérje:</strong> Az edzés utáni fehérjebevitel elengedhetetlen az izmok megfelelő regenerálásához és fejlődéséhez.  Jó választás lehet a sovány hús, tojás, tejtermékek (pl. joghurt, túró) fogyasztása, de választhatunk növényi eredetű fehérjeport, hüvelyeseket vagy szójából készült tofut is. Nem, a fehérjeturmix nem szükséges föltétlenül, egy jól összerakott, fehérjedús edzés utáni étkezés teljes mértékben megfelel. Hobbi sportolóknak bőségesen elég az így bevitt fehérje, esetleg egyes étkezéseket lehet fehérjeporral dúsítani, pl egy edzés utáni zabkása esetében. A fehérjeporok, turmixok plusz energiaforrások, további étkezéssel együtt fogyasztva ha testzsír vesztés a célunk pont az ellenkezőjét érhetjük el: meghaladjuk a javasolt energiabevitelünk velük.</p><p class=""><strong>Antioxidánsok:</strong> Az antioxidánsokban gazdag alapanyagok, mint például a zöld leveles zöldségek, erdei gyümölcsök szintén elősegítik  az edzés utáni regenerációs folyamatokat.</p><p class=""><strong>Extra tippek: </strong></p><p class="">– ha szeretnénk növelni az étkezés energiatartalmát kombinálhatjuk extra sajttal, főtt tojással is, használhatunk olívaolajban eltett tonhalat</p><p class="">– ha szeretnénk tejmentesen elkészíteni a receptet kókuszjoghurttal vagy növényi tejföl helyettesítővel is kikavarható a tonhalkrém</p><figure class="wp-block-image size-large is-resized"><img alt="" class="wp-image-7075" data-recalc-dims="1" decoding="async" fetchpriority="high" height="1024" sizes="(max-width: 827px) 100vw, 827px" src="kepek/kep_295.jpg" srcset="https://i0.wp.com/vitosdori.com/wp-content/uploads/2024/02/IMG_4631-scaled.jpg?resize=827%2C1024&amp;ssl=1 827w, https://i0.wp.com/vitosdori.com/wp-content/uploads/2024/02/IMG_4631-scaled.jpg?resize=242%2C300&amp;ssl=1 242w, https://i0.wp.com/vitosdori.com/wp-content/uploads/2024/02/IMG_4631-scaled.jpg?resize=768%2C951&amp;ssl=1 768w, https://i0.wp.com/vitosdori.com/wp-content/uploads/2024/02/IMG_4631-scaled.jpg?resize=1240%2C1536&amp;ssl=1 1240w, https://i0.wp.com/vitosdori.com/wp-content/uploads/2024/02/IMG_4631-scaled.jpg?resize=1653%2C2048&amp;ssl=1 1653w, https://i0.wp.com/vitosdori.com/wp-content/uploads/2024/02/IMG_4631-scaled.jpg?resize=370%2C458&amp;ssl=1 370w, https://i0.wp.com/vitosdori.com/wp-content/uploads/2024/02/IMG_4631-scaled.jpg?resize=760%2C941&amp;ssl=1 760w, https://i0.wp.com/vitosdori.com/wp-content/uploads/2024/02/IMG_4631-scaled.jpg?resize=1320%2C1635&amp;ssl=1 1320w, https://i0.wp.com/vitosdori.com/wp-content/uploads/2024/02/IMG_4631-scaled.jpg?resize=600%2C743&amp;ssl=1 600w" style="width:442px;height:auto" width="827"/></figure><p class=""><strong>Hozzávalók (1 adag):</strong></p><p class="">1 teljes kiőrlésű tortilla lap</p><p class="">65 g tonhal saját levében eltéve </p><p class="">30 g 2% görögjoghurt </p><p class="">5 g cukormentes mustár</p><p class="">50 g csemege kukorica</p><p class="">szárított oregánó, bazsalikom ízlés szerint</p><p class="">só, bors, fokhagyma granulátum ízlés szerint </p><p class="">rukkola ízlés szerint </p><p class="">2 főtt tojás  </p><p class=""><strong> Elkészítés:</strong> A tonhalat kikavarjuk a görögjoghurttal, mustárral, kukoricával, fűszerezzük ízlés szerint. A tortilla lapra kenjük. A tojásokat szeleteljük, a krémre helyezzük, megszórjuk rukkolával, majd félbe hajtjuk, ketté vágjuk és szendvics sütőben / grill sütőben aranybarnára piritjuk. </p><p class=""><strong>Tápérték (1 adag):</strong> 468 kcal, 36 g CH, 40 g P, 16 g ZS</p><p class=""><strong>Elkészítési idő:</strong> 15 perc (tojások főzési ideje + elkészítés)</p><p class=""><strong>Beilleszthető</strong>: tejmentes (ha növény joghurtot használunk), peszkateriánus, IR, PCOS, cukorbeteg étrendbe</p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_7074_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/reggelik/recept/medvehagymas-kapros-sos-muffinok/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/reggelik/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/reggelik/recept/gyros-fuszerezesu-csirkes-tortilla-tekercs-fuszeres-joghurtos-ontettel-zoldsegekkel/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/reggelik/recept/tonhalkremes-tojasos-tortilla-melegszendvics/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>