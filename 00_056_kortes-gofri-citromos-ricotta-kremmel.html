<!DOCTYPE html>
<html lang="hu">
<head>
  <meta charset="UTF-8">
  <title>Körtés gofri citromos ricottával</title>
</head>
<body>
<div class="ld-focus-content">
<h1>Körtés gofri citromos ricottával</h1>
<div class="learndash learndash_post_sfwd-topic user_has_access" id="learndash_post_5894">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_5894_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/desszertek/">Snackek, kisétkezések, desszertek</a> </span>
<span><a href="https://vitosdori.com/recepttar/receptek/receptek/desszertek/recept/kortes-gofri-citromos-ricotta-kremmel/">Körtés gofri citromos ricottával</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-5894" role="tabpanel" tabindex="0">
<button class="simplefavorite-button preset" data-favoritecount="3" data-groupid="1" data-postid="5894" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p><strong>Közismert tény</strong>, hogy a gyümölcsfogyasztás a kiegyensúlyozott táplálkozás egyik fontos alappillére. Kiemelkedően magas tápanyagtartalmuknak köszönhetően jó hírnek örvendenek és színessé, változatossá tehetik étrendünk. <strong>A gyümölcsöket érdemes kihasználni természetesen előforduló cukortartalmuk miatt: remek édesítők lehetnek cukor-, édesítőszerek helyett palacsintába, muffinokba, süteményekbe. </strong></p><p><strong>Szénhidrátanyagcsere-zavar</strong> (pl. cukorbetegség, inzulinrezisztencia) esetén a napi szénhidrátfogyasztásba beleszámolandó a gyümölcsök cukortartalma, és figyelni kell az elfogyasztott mennyiségre, valamint a feldolgozottsági formára (minél feldogozottabb egy gyümölcs, a benne levő cukor annál gyorsabban szívódik fel, így hasonló problémák esetén kerülendőek a cukrozott lekvárok, turmixok, smoothie-k, gyümölcslevek, aszalványok, préselt levek,befőttek). Ezek alapján a reszelt. pépesített gyümölcsökkel készült fogásokat is érdemes inkább kisétkezésre fogyasztani, lassítva a felszívódást egyéb rost- fehérje- és zsírforrásokkal (pl. jelenlegi receptben rostdús liszt, ricotta, tojás, vaj).</p><p>Egy másik egészségügyi probléma, amelynél korlátozni kell a gyümölcsfogyasztást, a, <strong>fruktóz</strong> <strong>malabszorpció</strong>, a fruktóz (gyümölcscukor) felszívódásának zavara, melynek következtében a fruktóz félig emésztetlen formában jut a vastagbélbe, ahol erjedésnek indul. Tünetei közé sorolandó a rossz közérzet, gyengeség, sápadtság, hasi fájdalom, teltségérzet, puffadás, fokozott gázképződés, hasi görcsök, laza széklet, hasmenés. Ez esetben egyéni tolerancia függvényében fogyaszthatók fruktózt tartalmazó élelmiszerek, a megengedett gyümölcscukor-bevitel 0 és 50 gramm között van. 50 gramm feletti fruktóz fogyasztás esetén egészséges embernél is emésztési problémák léphetnek fel, például puffadás, hasmenés.</p><p>A gyümölcsöket főétkezéssel együtt is lehet fogyasztani, de nem ajánlott kizárólag belőlük fedezni egy reggelit, ebédet, vacsorát, mivel az az étkezés fehérjében, zsiradékban és lassan felszívódó keményítőalapú szénhidrátokban lesz szegény az az étkezés. Ilyen kombináció lehet, ha gyümölccsel bolondítunk meg egy salátát, gyümölcsökből készítünk szószt a húst mellé, vagy gyümölcsökkel kombináljuk a palacsintát (lásd az alábbi recept).</p><p><strong>A javasolt mennyiség</strong> lédús gyümölcsökből napi két adag, ami kétmaréknyi,kétökölnyi vagy kéttenyérnyi szelet gyümölcsöt jelent. Szénhidrátanyagcsere-zavar esetén naponta maximum 20-25 grammnyi, gyümölcsből fedezett cukor elfogyasztása javallott. </p><p>Extra tippek:</p><p>– ha szeretnénk növelni az étkezés energiatartalmát csorgassunk még rá különféle magvajakat, például mogyoró-, mandulavaj nagyon talál vele </p><p>– ha tejmentes étrendet követünk akkor a ricottás feltét helyett kókuszjoghurttal is megbolondíthatjuk a palacsintát </p><div class="wp-block-image"><figure class="alignleft size-large is-resized"><img alt="" class="wp-image-5895" data-recalc-dims="1" decoding="async" sizes="(max-width: 768px) 100vw, 768px" src="kepek/kep_56.jpg" srcset="https://i0.wp.com/vitosdori.com/wp-content/uploads/2023/09/IMG_8976_2-scaled.jpg?resize=768%2C1024&amp;ssl=1 768w, https://i0.wp.com/vitosdori.com/wp-content/uploads/2023/09/IMG_8976_2-scaled.jpg?resize=225%2C300&amp;ssl=1 225w, https://i0.wp.com/vitosdori.com/wp-content/uploads/2023/09/IMG_8976_2-scaled.jpg?resize=1152%2C1536&amp;ssl=1 1152w, https://i0.wp.com/vitosdori.com/wp-content/uploads/2023/09/IMG_8976_2-scaled.jpg?resize=1536%2C2048&amp;ssl=1 1536w, https://i0.wp.com/vitosdori.com/wp-content/uploads/2023/09/IMG_8976_2-scaled.jpg?resize=370%2C493&amp;ssl=1 370w, https://i0.wp.com/vitosdori.com/wp-content/uploads/2023/09/IMG_8976_2-scaled.jpg?resize=760%2C1013&amp;ssl=1 760w, https://i0.wp.com/vitosdori.com/wp-content/uploads/2023/09/IMG_8976_2-scaled.jpg?resize=1320%2C1760&amp;ssl=1 1320w, https://i0.wp.com/vitosdori.com/wp-content/uploads/2023/09/IMG_8976_2-scaled.jpg?resize=600%2C800&amp;ssl=1 600w, https://i0.wp.com/vitosdori.com/wp-content/uploads/2023/09/IMG_8976_2-scaled.jpg?w=1920&amp;ssl=1 1920w" style="aspect-ratio:3/4;object-fit:cover;width:404px"/></figure></div><p><strong>Hozzávalók</strong> <strong>(8 db gofri):</strong> </p><p>100 g liszt preferencia, diéta szerint (pl. zabpehely liszt, de lehet teljes kiőrlésű tönkölybúza, rozsliszt is)</p><p>150 g lereszelt körte</p><p>1 tojás</p><p>30 g puha vaj</p><p>3 dl cukormentes mandula tej (de lehet egyéb tej is preferencia, diéta szerint)</p><p>5 g sütőpor</p><p>csipet só</p><p><strong>Feltét ízlés szerint:</strong> ricotta, reszelt citromhéj, fahéj, édesszájúak még adhatnak hozzá édesítőt vagy ha nem ellenjavallott mézet, agavé vagy juharszirupot</p><p><strong>Elkészítés</strong>: A tojáshoz adjuk hozzá a tejet, puha vajat, alaposan dolgozzuk össze botmixerrel, adjuk hozzá a lisztet, sütőporta, sót, majd a végén keverjük a masszához a lereszelt körtét. Adagoljuk a masszát olajjal lepermetezett gofri sütőbe. Amikor mindkét oldala aranybarmára sült a feltéttel tálaljuk. </p><p><strong>Elkészítési idő: </strong>~ 20-25 perc</p><p><strong>Tápérték (1 db. gofri zabpehely liszttel és mandulatejjel készítve):</strong> 97 kcal, 10.5 g CH, 2.6 g P, 5 g ZS</p><p><strong>Tápérték (3 db. gofri zabpehely liszttel és mandulatejjel készítve, 100 g ricottával tálalva):</strong> 441 kcal, 34.5 g CH, 15 g P, 27 g zS</p><p><strong>Beiktatható</strong>: gluténmentes (ha figyelünk, hogy szigorúan gluténmentes lisztet használjunk),  húsmentes, halmentes, PCOS, IR, cukorbeteg étrendbe</p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_5894_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/desszertek/recept/sutotokos-almas-sutemeny-olajos-magvakkal-2/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/desszertek/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/desszertek/recept/feherjedus-szilvas-fahejas-suti/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/desszertek/recept/kortes-gofri-citromos-ricotta-kremmel/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>