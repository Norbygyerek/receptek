<!DOCTYPE html>
<html lang="hu">
<head>
  <meta charset="UTF-8">
  <title>Almás sertéscomb</title>
</head>
<body>
<div class="ld-focus-content">
<h1>Almás sertéscomb</h1>
<div class="learndash learndash_post_sfwd-topic user_has_access" id="learndash_post_10081">
<div class="learndash-wrapper">
<div class="learndash-wrapper learndash-wrap learndash-shortcode-wrap learndash-shortcode-wrap-ld_infobar-2892_10081_990710">
<div class="ld-topic-status">
<div class="ld-breadcrumbs">
<div class="ld-breadcrumbs-segments">
<span><a href="https://vitosdori.com/recepttar/receptek/">Receptek</a> </span>
<span><a href="https://vitosdori.com/recepttar/receptek/receptek/ebedek-vacsorak/">Főétkezések</a> </span>
<span><a href="https://vitosdori.com/recepttar/receptek/receptek/ebedek-vacsorak/recept/almas-sertescomb-kuszkusszal/">Almás sertéscomb</a> </span>
</div> <!--/.ld-breadcrumbs-segments-->
<div class="ld-status ld-status-progress ld-primary-background">Folyamatban</div>
</div> <!--/.ld-breadcrumbs-->
<div class="ld-progress">
<div class="ld-progress-heading">
<div class="ld-progress-label">
					Recept folyamat					</div>
<div class="ld-progress-stats">
<div class="ld-progress-percentage ld-secondary-color">
					0% befejezve					</div>
<div class="ld-progress-steps">
</div>
</div> <!--/.ld-progress-stats-->
</div>
<div class="ld-progress-bar">
<div class="ld-progress-bar-percentage ld-secondary-background" style="width:0%"></div>
</div>
</div> <!--/.ld-progress-->
</div>
</div>
<div class="ld-tabs ld-tab-count-1">
<div class="ld-tabs-content">
<div aria-labelledby="content" class="ld-tab-content ld-visible" id="ld-tab-content-10081" role="tabpanel" tabindex="0">
<button class="simplefavorite-button preset" data-favoritecount="9" data-groupid="1" data-postid="10081" data-siteid="1" style="box-shadow:none;-webkit-box-shadow:none;-moz-box-shadow:none;background-color:#e29979;border-color:#e29979;color:#ffffff;"><i class="sf-icon-love" style="color:#ffffff;"></i>Love</button><p class=""><strong>Szénhidrátanyagcsere-ZAVAROK (pl. cukorbetegség, inzulinrezisztencia) </strong>esetén a napi szénhidrát fogyasztásba beleszámolandó a gyümölcsök cukortartalma és figyelni kell az elfogyasztott mennyiségre, valamint feldolgozottsági formára (minél feldolgozottabb egy gyümölcs, a benne levő cukor annál gyorsabban szívódik fel, így hasonló problémák esetén kerülendőek a cukrozott lekvárok, turmixok, gyümölcslevek, aszalványok, préselt levek, befőttek).  Szénhidrátanyagcsere-zavar esetén naponta maximum 20-25 grammnyi, gyümölcsből fedezett cukor elfogyasztása javallott. Száraztermésűekből fogyaszthatunk heti 3-4 alkalommal 1-1 zárt maréknyival (magas kalória- és zsírtartalmuk miatt jó, ha mértékletesek maradunk).</p><p class="">Figyelembe véve a szervezet működését, legideálisabb a kora délutáni órák során elfogyasztani a gyümölcsöt, mondjuk uzsonnára, mivel reggel, délelőtt, valamint  este 17 óra után rosszabb a szervezet inzulinérzékenysége, vagyis magasabbra emelkedik tőlük a vércukorszint, rosszabbul reagál rájuk a szervezet.</p><p class=""><strong>EGÉSZSÉGES ANYAGCSERE</strong> esetén a gyümölcsök feldolgozottabb formában is szerepelhetnek az étrendbe, heti 2-3 alkalommal, de fontos kiemelni, hogy legkedvezőbb élettani hatása egyértelműen az érett, friss, nyers, alaposan megmosott, megtisztított gyümölcsnek van.</p><p class=""><strong>Gyümölcsöket főétkezéssel együtt is lehet fogyasztani,</strong> de nem kizárólag belőlük fedezni egy reggelit, ebédet, vacsorát, hiszen fehérjében, zsiradékban és lassan felszívódó keményítő alapú szénhidrátokban lesz szegény az az étkezés. Ilyen kombináció lehet, ha gyümölccsel bolondítunk meg egy salátát, gyümölcsökből készítünk szószt a húst mellé vagy lekvárt kenünk a palacsintára. </p><p class=""><strong>A javasolt mennyiség</strong> lédús gyümölcsökből napi 2 adag, ami 2 maréknyi, vagy 2 ökölnyi, vagy 2 tenyérnyi szelet gyümölcsöt jelent. <br/></p><p class=""><strong>Extra tippek</strong>:</p><p class="">– ha <strong>tejmentesen</strong> készítenénk el használjunk rizs- vagy kókusztejszínt</p><p class="">– ha <strong>gluténmentes</strong> köret alternatívára van szükségünk jó lehet egy basmati rizs- vagy köles alapú köret is, de használhatunk quinoát, vadrizset is</p><div class="wp-block-image"><figure class="alignleft size-large is-resized"><img alt="" class="wp-image-10082" data-recalc-dims="1" decoding="async" fetchpriority="high" height="1024" sizes="(max-width: 768px) 100vw, 768px" src="kepek/kep_104.jpg" srcset="https://i0.wp.com/vitosdori.com/wp-content/uploads/2024/12/IMG_5730-scaled.jpg?resize=768%2C1024&amp;ssl=1 768w, https://i0.wp.com/vitosdori.com/wp-content/uploads/2024/12/IMG_5730-scaled.jpg?resize=225%2C300&amp;ssl=1 225w, https://i0.wp.com/vitosdori.com/wp-content/uploads/2024/12/IMG_5730-scaled.jpg?resize=1152%2C1536&amp;ssl=1 1152w, https://i0.wp.com/vitosdori.com/wp-content/uploads/2024/12/IMG_5730-scaled.jpg?resize=1536%2C2048&amp;ssl=1 1536w, https://i0.wp.com/vitosdori.com/wp-content/uploads/2024/12/IMG_5730-scaled.jpg?resize=370%2C493&amp;ssl=1 370w, https://i0.wp.com/vitosdori.com/wp-content/uploads/2024/12/IMG_5730-scaled.jpg?resize=760%2C1013&amp;ssl=1 760w, https://i0.wp.com/vitosdori.com/wp-content/uploads/2024/12/IMG_5730-scaled.jpg?resize=1320%2C1760&amp;ssl=1 1320w, https://i0.wp.com/vitosdori.com/wp-content/uploads/2024/12/IMG_5730-scaled.jpg?resize=600%2C800&amp;ssl=1 600w, https://i0.wp.com/vitosdori.com/wp-content/uploads/2024/12/IMG_5730-scaled.jpg?w=1920&amp;ssl=1 1920w" style="width:492px" width="768"/></figure></div><p class=""><strong>Hozzávalók (2 adag):</strong></p><p class="">1 kanál olaj </p><p class="">250 g sertéscomb</p><p class="">1 kisebb fej zeller (150 g)</p><p class="">2 alma (150 g)</p><p class="">egy kisebb fej hagyma</p><p class="">3 gerezd fokhagyma</p><p class="">100 ml 15% főzőtejszín </p><p class="">100 g kuszkusz (vagy egyéb köret pl bulgur, rizs)</p><p class="">2 kiskanál szárított zsálya </p><p class="">só, bors</p><p class="">opcionálisan ecetes cékla (cukormentes) </p><p class=""><strong>Elkészítés:</strong> A húst vékony szeletekre vágjuk, befűszerezzük sóval, borssal. A hagymát felaprítjuk, egy kevés zsiradékon megpirítjuk, majd hozzáadjuk a húst. Felöntjük annyi vízzel, hogy ellepje, 25-30 percet pároljuk. Hozzáadjuk a megpucolt és kockára vágott zellert, majd 15-20 perc múlva az alma kockákat is. A végén zsályával fűszerezzük, felöntjük a főzőtejszínnel és összefőzzük. A kuszkuszt egy tálba kimérjük, leöntjük annyi forró vízzel, hogy ujjnyira ellepje, majd hagyjuk, hogy megpuhuljon. Adható hozzá kevés só. Együtt tálaljuk. </p><p class=""><strong>Tápérték (1 adag)<em>:</em></strong> 506 kcal, 50 g CH, 35 g P, 17 g ZS (cékla nélkül)</p><p class=""><strong>Elkészítési idő: </strong>~ 50 perc</p><p class=""><strong>Beiktatható:</strong> tejmentes (helyettesítve növényi tejszínnel),  tojásmentes, halmentes, IR, PCOS, cukorbeteg étrendbe</p> </div>
</div> <!--/.ld-tabs-content-->
</div> <!--/.ld-tabs-->
<div class="learndash-wrapper learndash-shortcode-wrap-ld_navigation-2892_10081_990710"><div class="ld-content-actions">
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/serteskaraj-sult-edesburgonyaval-almaval-parolt-lilakaposztaval/">
<span class="ld-icon ld-icon-arrow-left"></span>
<span class="ld-text">Előző Recept</span>
</a>
</div>
<div class="ld-content-action">
<a class="ld-primary-color ld-course-step-back" href="https://vitosdori.com/recepttar/receptek/receptek/ebedek-vacsorak/">Vissza: Recept</a>
</div>
<div class="ld-content-action">
<a class="ld-button" href="https://vitosdori.com/recepttar/receptek/receptek/ebedek-vacsorak/recept/szuzerme-fokhagymas-gorgonzola-martassal-barna-rizzsel-es-savanyusaggal/">
<span class="ld-text">Következő Recept</span>
<span class="ld-icon ld-icon-arrow-right"></span>
</a>
</div>
</div> <!--/.ld-topic-actions-->
</div></div> <!--/.learndash-wrapper-->
</div>
<div class="ld-focus-comments">
<div class="ld-focus-comments__comments ld-expanded" data-ld-expand-id="ld-comments" id="ld-comments">
<div class="ld-focus-comments__comments-items" id="ld-comments-wrapper">
</div>
</div>
<div class="ld-expand-button ld-button-alternate" id="ld-comments-post-button">
<span class="ld-icon-arrow-down ld-icon"></span>
<span class="ld-text">Hozzászólások küldése</span>
</div>
<div class="ld-focus-comments__form-container ld-collapsed" id="ld-comments-form">
<div class="comment-respond" id="respond">
<h3 class="comment-reply-title" id="reply-title">Hozzászólás <small><a href="/recepttar/receptek/receptek/ebedek-vacsorak/recept/almas-sertescomb-kuszkusszal/#respond" id="cancel-comment-reply-link" rel="nofollow" style="display:none;">Válasz megszakítása</a></small></h3> </div><!-- #respond -->
</div>
</div> <!--/ld-focus-comments-->
</div>
</body>
</html>